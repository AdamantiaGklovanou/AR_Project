## Ονοματεπώνυμο: Αδαμαντία Γκλοβάνου
## ΑΜ: ΤΧ2018010
## My Character: Explorer 

## Παραδοτέο 1
 Την πρώτη μέρα διεξαγωγής του μαθήματος ζητήθηκε από τους explorers να ερευνήσουν μερικούς χώρους του Πανεπιστημίου. Κατά την διάρκεια της ερευνάς μου, αναζήτησα χώρους τέτοιους που να χρήζουν βελτίωσης στο τμήμα Τεχνών Ήχου και Εικόνας.
 Αρχικά επισκέφθηκα την αίθουσα 011 στο κτίριο του τμήματος μας, μια αίθουσα που χρησιμοποιείται από φοιτητές και καθηγητές καθημερινά. Η συγκεκριμένη αίθουσα έχει πολλά προβλήματα, όμως το μεγαλύτερο ήταν αυτό της μούχλας στους τόιχους της, κάτι που βέβαια δεν θα μπορούσε να λυθεί μέσω μιας εφαρμογής. 
 Στην συνέχεια επισκέφθηκα την αίθουσα σχεδίου στο τμήμα της πληροφορικής, μια αίθουσα που δύσκολα κανείς θα μπορέσει να βρει, ιδιαίτερα οι πρωτοετείς από τους οποίους από την πρωτη μέρα κιόλας ζητείται να παρεβρεθούν σε αυτή. 
 Τέλος αποφάσισα να χαρτογραφήσω τις τουαλέτες που υπάρχουν σε όλα τα κτίρια που μπορούν να χρησιμοποιήσουν οι φοιτητές και οι καθηγητές του τμήματος μας. Ως 4ετής φοιτήτρια πίστευα πως πλέον θα γνώριζα που βρίσκεται η κάθε μια τους με ευκολία, στην πράξη συνειδητοποίησα ότι κάτι τέτοιο μου ήταν αδύνατον αφού χρειάστηκε να ζητήσω βοήθεια για να βρω τις θέσεις τους. 
 Έτσι με αυτές τις σκέψεις μου και τα στοιχεία που είχα πλέον από την έρευνα, αλλά και ύστερα από την συζήτηση που είχαμε με την ομάδα μου, συμπεράναμε ότι αν εμείς ως φοιτητές που βρίσκονται σε αυτά τα κτίρια καθημερινά δυσκολευόμαστε πολλές φορές να πλοηγηθούμε μέσα σε αυτά, μπορέι κανείς να φανταστεί πόσο δύσκολο θα είναι για νέους φοιτητές ή επισκέπτες στην σχολή μας .Έτσι καταλήξαμε στην ιδέα να αναπτύξουμε μια εφαρμογή που θα βοηθάει αυτά τα άτομα να κινηθούν με ευκολία στα διάφορα κτίρια.


## Παραδοτέο 2
Ύστερα από συζήτηση με την ομάδα αποφασίσαμε να χρησιμοποιήσουμε ως markers για την «εφαρμογή» μας , πανοραμικές φωτογραφίες από τα διάφορα κτήρια του Πανεπιστημίου μας. 
 Πιο συγκεκριμένα , με την βοήθεια του Βάρδου βγάλαμε πανοραμικές φωτογραφίες των παρακάτω κτιρίων και αιθουσών του Πανεπιστημιακού μας χώρου: 
1)	 Κτήριο Γαληνός- Τμήμα Ξένων γλωσσών, Μετάφρασης και Διερμηνείας 
2)	Τμήμα Πληροφορικής – Γραμματεία
3)	Κτήριο Αρεταίος- Τμήμα Πληροφορικής
4)	Τμήμα Τεχνών Ήχου και Εικόνας – Γραμματεία
5)	Φοιτητική Λέσχη Ιονίου Πανεπιστημίου
Παρακάτω βλέπουμε και ένα πρωτότυπο των markers που έγινε από την ομάδα χρησιμοποιώντας μια εικόνα από την εφαρμογή Google maps: 
![image](https://github.com/AdamantiaGklovanou/CampusNavigation/assets/126083219/15cc35f3-a859-4fad-80ca-1ffd17e9bd2d)

 Τα συγκεκριμένα markers επιλέχθηκαν, για δύο λόγους. Αρχικά, επειδή όλα τα τμήματα μοιράζονται αυτά τα κτήρια και τις αίθουσες καθώς και επειδή καταλήξαμε πως ήταν τα καταλληλότερα σημεία με την περισσότερη ζήτηση από φοιτητές, καθηγητές και καλεσμένους, με στοιχεία από έρευνα που έκανε ο Μαχητής της ομάδας μας. 
 Ένα από τα μεγαλύτερα προβλήματα που θέλουμε να λύσουμε ως ομάδα χρησιμοποιώντας τα συγκεκριμένα markers είναι το navigation/πλοήγηση στον χώρο του Πανεπιστημίου μας. Όπως αναφέρθηκε και παραπάνω, όλα τα τμήματα του Ιονίου Πανεπιστημίου μοιράζονται τα διαφορετικά κτήρια του κάθε διαφορετικούς τμήματος με αποτέλεσμα πολλοί φοιτητές, ιδιαιτέρως οι πρωτοετής, αλλά και νέοι καθηγητές, καλεσμένοι ή μεταπτυχιακοί φοιτητές να μπερδεύονται και τελικά σε πολλές περιπτώσεις να χάνουν χρόνο από τα μαθήματα τους και τις υποχρεώσεις τους. 
 Έτσι αποφασίσαμε να αναζητήσουμε την καλύτερη δυνατή λύση που σαν ομάδα θα μπορούσαμε να υλοποιήσουμε και να βοηθήσουμε τους συμφοιτητές, καθηγητές και οποιονδήποτε θέλει να πλοηγηθεί μέσα στο Πανεπιστήμιο μας. Αρχικά, σκεφτήκαμε την δημιουργία μιας εφαρμογής που θα περιείχε ένα menu με το οποίο ο χρήστης θα μπορούσε να αλληλοεπιδράσει και αναλόγως με το προορισμό του να επιλέξει και το κατάλληλο κτήριο/marker/εικόνα. Στην υλοποίηση της συγκεκριμένης ιδέας βέβαια η ομάδα μας κατάλαβε ότι κάτι τέτοιο ήταν πιο πάνω από τις δυνατότητες μας και αποφασίσαμε να χρησιμοποιήσουμε αυτές τις πανοραμικές φωτογραφίες ως 5 διαφορετικά markers. 
Ο χρήστης θα βρίσκει στην είσοδο του Πανεπιστημίου μια κάτοψη όλων των κτιρίων που το αποτελούν και πάνω από κάθε κτίριο θα τοποθετηθεί και μια πανοραμική εικόνα που αντιστοιχεί στο καθένα, με αυτό τον τρόπο ο χρήστης αναλόγως με το που θέλει να μετακινηθεί θα σκανάρει την ανάλογη πανοραμική φωτογραφία και θα του δίνονται η κατάλληλες οδηγίες. 
 Στην συνέχεια του project  θα θέλαμε να ξανασκεφτούμε μήπως θα μπορούσε να υπάρξει μια πιο διαδραστική χρήση των πανοραμικών φωτογραφιών, όπως για παράδειγμα όταν ο χρήστης σκανάρει την φωτογραφία να μπορεί να δει ένα 360 βίντεο της αίθουσας ή του χώρου στον οποίο θα θέλει να μεταφερθεί με σκοπό να κάνει πιο εύκολη την πλοήγηση του. Τέτοιες ιδέες θα συζητηθούν από την ομάδα μας και στο επόμενο κομμάτι του project! 




## Παραδοτέο 3


Η τελική αναφορά θα είναι ομαδική και θα προκύψει από την επιμέρους συνεισφορά κάθε μέλους. Η υποβολή θα γίνει στο open courses
