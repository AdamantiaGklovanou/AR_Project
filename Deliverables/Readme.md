## Ονοματεπώνυμο: Αδαμαντία Γκλοβάνου
## ΑΜ: ΤΧ2018010
## My Character: Explorer 

## Παραδοτέο 1
 Την πρώτη μέρα διεξαγωγής του μαθήματος ζητήθηκε από τους explorers να ερευνήσουν μερικούς χώρους του Πανεπιστημίου. Κατά την διάρκεια της ερευνάς μου, αναζήτησα χώρους τέτοιους που να χρήζουν βελτίωσης στο τμήμα Τεχνών Ήχου και Εικόνας.
 Αρχικά επισκέφθηκα την αίθουσα 011 στο κτίριο του τμήματος μας, μια αίθουσα που χρησιμοποιείται από φοιτητές και καθηγητές καθημερινά. Η συγκεκριμένη αίθουσα έχει πολλά προβλήματα, όμως το μεγαλύτερο ήταν αυτό της μούχλας στους τόιχους της, κάτι που βέβαια δεν θα μπορούσε να λυθεί μέσω μιας εφαρμογής. 
 Στην συνέχεια επισκέφθηκα την αίθουσα σχεδίου στο τμήμα της πληροφορικής, μια αίθουσα που δύσκολα κανείς θα μπορέσει να βρει, ιδιαίτερα οι πρωτοετείς από τους οποίους από την πρωτη μέρα κιόλας ζητείται να παρεβρεθούν σε αυτή. 
 Τέλος αποφάσισα να χαρτογραφήσω τις τουαλέτες που υπάρχουν σε όλα τα κτίρια που μπορούν να χρησιμοποιήσουν οι φοιτητές και οι καθηγητές του τμήματος μας. Ως 4ετής φοιτήτρια πίστευα πως πλέον θα γνώριζα που βρίσκεται η κάθε μια τους με ευκολία, στην πράξη συνειδητοποίησα ότι κάτι τέτοιο μου ήταν αδύνατον αφού χρειάστηκε να ζητήσω βοήθεια για να βρω τις θέσεις τους. 
 Έτσι με αυτές τις σκέψεις μου και τα στοιχεία που είχα πλέον από την έρευνα, αλλά και ύστερα από την συζήτηση που είχαμε με την ομάδα μου, συμπεράναμε ότι αν εμείς ως φοιτητές που βρίσκονται σε αυτά τα κτίρια καθημερινά δυσκολευόμαστε πολλές φορές να πλοηγηθούμε μέσα σε αυτά, μπορέι κανείς να φανταστεί πόσο δύσκολο θα είναι για νέους φοιτητές ή επισκέπτες στην σχολή μας .Έτσι καταλήξαμε στην ιδέα να αναπτύξουμε μια εφαρμογή που θα βοηθάει αυτά τα άτομα να κινηθούν με ευκολία στα διάφορα κτίρια.


## Παραδοτέο 2
Ύστερα από συζήτηση με την ομάδα αποφασίσαμε να χρησιμοποιήσουμε ως markers για την «εφαρμογή» μας , φωτογραφίες από τα διάφορα κτήρια του Πανεπιστημίου μας. 
 Πιο συγκεκριμένα , με την βοήθεια του Βάρδου βγάλαμε φωτογραφίες των παρακάτω κτιρίων και αιθουσών του Πανεπιστημιακού μας χώρου: 
1)	 Κτήριο Γαληνός- Τμήμα Ξένων γλωσσών, Μετάφρασης και Διερμηνείας 
2)	Τμήμα Πληροφορικής – Γραμματεία
3)	Κτήριο Αρεταίος- Τμήμα Πληροφορικής
4)	Τμήμα Τεχνών Ήχου και Εικόνας – Γραμματεία
5)	Φοιτητική Λέσχη Ιονίου Πανεπιστημίου

Παρακάτω βλέπουμε και ένα πρωτότυπο των markers που έγινε από την ομάδα χρησιμοποιώντας μια εικόνα από την εφαρμογή Google maps: 

![image](https://github.com/AdamantiaGklovanou/CampusNavigation/assets/126083219/15cc35f3-a859-4fad-80ca-1ffd17e9bd2d)

 Τα συγκεκριμένα markers επιλέχθηκαν, για δύο λόγους. Αρχικά, επειδή όλα τα τμήματα μοιράζονται αυτά τα κτήρια και τις αίθουσες καθώς και επειδή καταλήξαμε πως ήταν τα καταλληλότερα σημεία με την περισσότερη ζήτηση από φοιτητές, καθηγητές και καλεσμένους, με στοιχεία από έρευνα που έκανε ο Μαχητής της ομάδας μας. 
 
 Ένα από τα μεγαλύτερα προβλήματα που θέλουμε να λύσουμε ως ομάδα χρησιμοποιώντας τα συγκεκριμένα markers είναι το navigation/πλοήγηση στον χώρο του Πανεπιστημίου μας. Όπως αναφέρθηκε και παραπάνω, όλα τα τμήματα του Ιονίου Πανεπιστημίου μοιράζονται τα διαφορετικά κτήρια του κάθε διαφορετικού τμήματος με αποτέλεσμα πολλοί φοιτητές, ιδιαιτέρως οι πρωτοετής, αλλά και νέοι καθηγητές, καλεσμένοι ή μεταπτυχιακοί φοιτητές να μπερδεύονται και τελικά σε πολλές περιπτώσεις να χάνουν χρόνο από τα μαθήματα τους και τις υποχρεώσεις τους. 
 
 Έτσι αποφασίσαμε να αναζητήσουμε την καλύτερη δυνατή λύση που σαν ομάδα θα μπορούσαμε να υλοποιήσουμε και να βοηθήσουμε τους συμφοιτητές, καθηγητές και οποιονδήποτε θέλει να πλοηγηθεί μέσα στο Πανεπιστήμιο μας. Αρχικά, σκεφτήκαμε την δημιουργία μιας εφαρμογής που θα περιείχε ένα menu με το οποίο ο χρήστης θα μπορούσε να αλληλοεπιδράσει και αναλόγως με το προορισμό του να επιλέξει και το κατάλληλο κτήριο/marker/εικόνα. Στην υλοποίηση της συγκεκριμένης ιδέας βέβαια η ομάδα μας κατάλαβε ότι κάτι τέτοιο ήταν πιο πάνω από τις δυνατότητες μας και αποφασίσαμε να δημιουργήσουμε τα μάρκερς με την βοήθεια του Βάρδου της ομάδας μας. 
Ο χρήστης θα βρίσκει στην είσοδο του Πανεπιστημίου μια κάτοψη όλων των κτιρίων που το αποτελούν και σκανάροντας πάνω από κάθε κτήριο/marker θα του δίνονται οι κατάλληλες οδηγίες για να πλοηγηθεί προς το κτήριο που θέλει. Επιπλέον έξω από κάθε κτήριο θα υπάρξουν τα μαρκερς που όπως προαναφέρθηκε δημιούργησε και επιμελήθηκε η Βάρδος μας και όταν ο χρήστης θα το σκανάρει θα του δίνονται πληροφορίες για το συγκεκριμένο κτήριο, αλλά και ποιες αίθουσες μπορεί να βρει μέσα σε αυτό!
 Στην συνέχεια του project  θα θέλαμε να διορθώσουμε κάποια μικρά προβλήματα της εφαρμογής όπως η αλλαγή των τίτλων που φαίνονται στην οθόνη κάθε φορά που ο χρήστης σκανάρει ένα διαφορετικό κτήριο αλλά και την σταθεροποίηση της εικόνας που δίνει τις πληροφορίες πλοήγησης και που εμφανίζεται στον χρήστη αφού σκανάρει κάθε κτήριο. 




## Παραδοτέο 3
Για το 3ο παραδοτέο σε συνεργασία με την Σοφό φτιάξαμε έναν εικονικό πιλότο με 3 βήματα για την ομάδα να ακολουθήσε,ώστε να τελειοποιήσουμε την εφαρμογή μας. <br> 
<ins>1ο Βήμα</ins><br> 
Για το 1ο βήμα η Μαχήτρια της ομάδας σε συνεργασία μαζί μου, έφτιαξε ένα Ερωτηματολόγιο για τους μελλοντικούς αξιολογητές της εφαρμογής μας. <br> 
**ΕΡΩΤΗΜΑΤΟΛΟΓΙΟ**<br> 
Ηλικία:<br> 
Έτος: <br> 
Φύλο: <br> 
Κινητό: <br> 
Εξοικείωση με τεχνολογία ( πολύ κακή- κακή- μέτρια- καλή-άριστη κλίμακα ) : <br> 
ΠΡΩΤΕΣ ΕΝΤΥΠΩΣΕΙΣ:<br> 

Ερωτήσεις;<br> 
• Ήταν εύχρηστο;<br> 

• Σε σχέση με παλιότερες εμπειρίες , πιστεύεις θα ήταν βοηθητικό;<br> 

• Σε καθοδήγησε σωστά/Πέτυχες αυτό που ήθελες;<br> 

• Πόσο θα βαθμολογούσες όλοι την εμπειρία;<br> 

• Μεγαλύτερο αρνητικό;<br> 

• Μεγαλύτερο θετικό;<br> 

• Πως σου φανήκαν τα γραφιστικά κομμάτια;<br> 
<ins>2ο Βήμα</ins><br>
Σε αυτό το βήμα γίνεται η αξιολόγηση. Και πάλι με την μαχήτρια βρήκαμε 2 αξιολογητές που θα περάσουν κάποια τεστ με την εφαρμογή και την συμπλήρωση του ερωτηματολογίου. Στην συνέχεια κρατήσαμε σημειώσεις για τα προβλήματα που δημιουργήθηκαν κατά την διάρκεια αυτής και με την βοήθεια των ερωτηματολογίων καταλήξαμε σε κάποιους από τους μεγαλύτερους προβληματισμούς μας που δυσκολεύουν την ομαλή λειτουργία της εφαρμογής.<br> 
<ins>3ο Βήμα</ins><br>
Το 3ο και τελευταίο βήμα, φέρνει όλη την ομάδα μαζί και έχει ως σκοπό την συζήτηση και επίλυση των προβλημάτων που έχουν προκύψει. Προβλήματα που προέκυψαν τόσο από την αξιολόγηση που προηγήθηκε αλλά και από την ίδια την ομάδα αφού χρησιμοποίησαν την εφαρμογή. Τα προβλήματα είναι τόσο αισθητικά όσο και λειτουργικά και σκοπός της συνάντησης αυτής είναι να προκύψουν ιδέες και λύσεις γι'αυτά, αλλά και να θέσουμε προτεραιότητες για το ποια προβλήματα είναι πιο σημαντικά προς άμεση επίλυση. 
